---
title: 'Aðalfundur 2021'
date: '2021-04-18T16:39:23+00:00'
slug: /2021/04/18/adalfundur-2021/
---

Aðalfundur Keppnisforritunarfélags Íslands verður haldinn 25. apríl næstkomandi,
kl. 12:00 – 13:00 í gegnum Google Meet. Aðeins þeir félagsmenn sem hafa greitt
félagsgjöld seinasta árs hafa atkvæðisrétt (ef þú ert ekki viss um hvort þú
hafir greitt eða ekki þá geturðu sent okkur póst), en við minnum á að hver sem
er getur [gengið í félagið](/felagsadild/).

Leitast er eftir nýrri stjórn; 1 formaður, 2 meðstjórnendur og 3 varamenn.
Félagsmenn sem hafa áhuga á að bjóða sig fram eru beðnir um að senda póst á
[núverandi stjórn](mailto:keppnisforritun@gmail.com) þar sem fram kemur nafn á
frambjóðanda og þær stöður sem boðið er fram í. Einnig biðjum við um að tillögur
að lagabreytingum og aðrar ábendingar berist á sama netfang. Frambjóðendur og
tillögur að lagabreytingum verða settar hér á vefsíðu félagsins eftir því sem
þær berast.

### Dagskrá

1. Kosning fundarstjóra og fundarritara.
2. Skýrsla stjórnar flutt.
3. Endurskoðaðir reikningar lagðir fram til afgreiðslu.
4. Lagabreytingar.
5. Kosning stjórnarmanna.
6. Kosning skoðunarmanns reikninga.
7. Ákvörðun félagsgjalds.
8. Kosning liðsstjóra og varaliðsstjóra Ólympíuliðs Íslands í forritun.
9. Önnur mál, ef tími leyfir: 
    1. NWERC 2020 og NWERC 2021.
    2. Starfsemi félagsins næsta ár.

Hlökkum til að sjá sem flesta!

Arnar Bjarni Arnarson, formaður  
Bernhard Linn Hilmarsson, meðstjórnandi  
Bjarki Ágúst Guðmundsson, meðstjórnandi
